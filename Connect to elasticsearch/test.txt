<div id=\"readability-page-1\" class=\"page\"><div>\n\n             \n
  <div>\n                <div>\n                    \n                    \n
             <h2>\n                        שחקן הפועל אילת לא נפגע פיזית. בקבוצה ימתינו לבירור בנושא</h2>\n
                                <p><img src=\"https://www.sport5.co.il/Sip_Storage/FILES/1/Black137X104/789041.jpg\" alt=\"עמרי מנהיים\">\n
                                          </p>\n                    <p><span><a href=\"/Author/%D7%A2%D7%9E%D7%A8%D7%99_%D7%9E%D7%A0%D7%94%D7%99%D7%99%D7%9D\" id=\"ContentPlaceHolder1_ancWriter\">עמרי מנהיים</a>&nbsp;&nbsp;19.12.21 - 22:26\n
                                                   \n                        \n                        \n
                                                           \n\n<!-- ShareBar Start -->\n\n<!-- ShareBar End -->\n\n
                                                                    </span></p>\n\n                     \n
                                                                             \n                        \n\n\n                    \n                    \n                    \n                    \n                    \n                        \n                        \n                    </div>\n                </div>\n\n            </div><div>\n
                                                                                   <div id=\"content\">\n                    <div id=\"find-article-content\">\n                        <p><span><img src=\"/images/bullet-mark.png\" title=\"תחילת כתבה\" alt=\"תחילת כתבה\" width=\"26\" height=\"28\"><p>בעוד על הפרקט הם השיגו אמש ניצחון חשוב על הפועל חולון, אריאל בית הלחמי והפועל אילת ממשיכים להיקלע לצרות דווקא מחוץ למגרש. שחקן הקבוצה, רומלו ווייט, היה מעורב אתמול בלילה (בין שבת לראשון) בתאונת דרכים, כשהחשד הוא שהוא נהג בשכרות. מצבו של השחקן בסדר והוא לא נפגע פיזית, אך הרכב ניזוק.</p>\n<p>התאונה התרחשה כבר בתוך תחומי אילת, זאת לאחר שהקבוצה שבה מהניצחון על חולון, כאשר ווייט התנגש במעקה בטיחות. הפורוורד-סנטר נלקח לתחנת המשטרה המקומית ושוחרר כעבור מספר שעות.</p>\n<p>בכל מקרה, כעת בקבוצה ימתינו לבירור המקרה כדי לנסות ולהבין כיצד הדברים יתפתחו. כזכור, עוד בקיץ אילת החליטה לנקוט ביד קשה נגד וויל צ'רי וג'ייקוב אוואנס לאחר עבירת משמעת.</p>\n<p>הפורוורד-סנטר שהגיע הקיץ רושם עד כה 10.7 נקודות (62.5%) לצד 4 ריבאונדים ב-18 דקות על המגרש. אגב, במשחק האחרון, הוא הציג את אחד ממשחקיו הפחות טובים עם 2 נקודות ו-4 עבירות ב-9 דקות.</p></span></p><!-- Gallery2Flat Start -->\n<div>\n\t<div>\n\t\t<p><a href=\"/Gallery/389635/1152717?FolderID=274\" id=\"ContentPlaceHolder1_ctl15_rptGallery_ancLink_0\">\n
                                                                                        <img src=\"/Images/trans.gif\" width=\"600\" height=\"450\" data-src=\"https://www.sport5.co.il/Sip_Storage/FILES/7/size475x318/1152717.jpg\">\n                                </a>\n                            <span>ווייט. באילת יחכו לבירור המקרה (מנהלת הליגה)</span>\n                        </p>\n\t</div>\n</div>\n\n<!-- Gallery2Flat End -->\n\n\n\n\n                         \n                        \n                        \n                        \n\n                    </div>\n                    \n\n<!-- CM8Banner Strip_600x25 Start -->\n\n<!-- CM8Banner Strip_600x25 End -->\n\n\n\n                    \n                 \n\n                    \n                    \n<!-- Taboola Start -->\n\n\n\n\n\n\n<!-- Taboola End -->\n\n                    \n\n\n                    <!-- ADSANCE START -->\n                \n                    <!-- ADSANCE END -->\n\n\n                    \n                </div>\n            </div></div>